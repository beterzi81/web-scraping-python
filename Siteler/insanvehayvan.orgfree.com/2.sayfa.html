<html>
<head>
<meta charset="utf-8">
</head>
<body>
<p>
<h1 align="center"><font color="#610405" face="Times New Roman"><i>YILLAR BOYU DEĞİŞEN İNSAN VE HAYVAN İLİŞKİSİ</i></font></h1>
<font size="5" face="Times New Roman">&nbsp&nbspİnsanoğlunun varlığının ilk yıllarına gittiğimizde karşımızda yine hayvanları göreceğiz. Tarih boyunca insanlar hayvanları; tarım, avlanmak, korunma, ulaşım gibi birçok amaç için kullanmışlardır. Bunlar da hayvanların, medeniyetin gelişiminde insanoğluna büyük bir katkı sağladığını gösterir. Eskiden insanlar, hayvanların sağladıkları avantajlardan dolayı onlara şükranlarını sunuyor ve onları el üstünde tutuyorlardı. Ancak günümüzde bu duruma baktığımızda ise haberlerde hayvanlara yapılan acımasız işkenceler, canlarına kastetme gibi birçok acımasız olayları görüyoruz. Büyüğünden küçüğüne toplumumuzda hayvan sevgisi azalmakta. Peki, geçmişten günümüze ne oldu da bu sevgi azalıyor?
</font>
</p>
<p>
<img src="images/cocuk.jpg" align="left" width="350" border="4" hspace="20" vspace="10" alt="çocukvehayvan">
<font size="5" face="Times New Roman">&nbsp&nbsp    Eskiden insanlar doğayla iç içeydiler. Hayvanlar, onların her zaman yanlarındaydılar ve insanlara karşılıksız sevgilerini sunuyorlar, yapmaları gereken görevleri yapıyorlardı. Peki, geçmişten günümüze değişen hayvanlar mıydı yoksa insanlar mı? Tabii ki de hayvanlar değişmediler. Çünkü onlar saf, masum, idaresiz ve karşılıksız sevgi besleyen, sizlerden de sadece sevgi ve iyi muamele isteyen canlılar. İnsanlara baktığımızda onlar çok değiştiler. Hayvanlarını bırakıp köylerden şehirlere göç etmeye başladılar. Doğadan uzaklaştılar, kendilerini dört bir yanı kapalı beton bloklara hapsettiler. Peki hayvanlar ne oldu? O, doğada kendi halinde yaşayabilen hayvanlar? Onlar insanlar olmadan yaşayamaz hale geldiler? Onlar da insanlarla beraber şehirlere gelmeye başladılar. Ama insanlar bakacak yerleri olmadıkları için ve artık onlara ihtiyacı olmadıklarını düşündükleri için beton blokları hayvanlara tercih ettiler. Hayvanlar şehirden ayrılmak isteseler bile insanlar onlara doğada yaşayabilecekleri bir yer bırakmadılar. 
</font>
</p>
<p>
<img src="images/sehir.jfif" align="right" width="334" border="4" alt="sehirlesme">
<font size="5" face="Times New Roman">&nbsp&nbsp Peki, bu insanoğlu sonra ne yaptı biliyor musunuz? Yıllar boyunca doğadan alıp evcilleştirdikleri bu canlıları şehirlerinde sokaklarda yaşamaya çalışmasına bile izin vermediler. Onları ya sonsuza kadar uyuttular ya da ölüm hapishaneleri olan barınaklara hapsettiler.
</font>
</p>
<p>
<font size="5" face="Times New Roman">&nbsp&nbsp Ancak, söyle bir durum var ki bu olaydan en zararlı çıkanlar da insanlar oldular. Kendilerini beton bloklara hapseden varlıklar, hemcinsleri olan insanlardan da uzaklaştılar. Kendilerini sonsuz yalnızlığa, mutsuzluğa gömdüler. <i>Ne var ki yine bu yalnızlıktan kurtulmanın yolu da tekrar hayvanlara olan sevgiyi, doğaya olan sevgilerini geri getirmektir.</i> <b>Bunu asla unutmamalıyız!!!</b>
</font>
</p>

 
</body>
</html>