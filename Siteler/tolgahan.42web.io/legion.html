<html lang="tr"><head>
        <title>Legion, Tolgahan Demiralp</title>
        <meta charset="utf-8">
    </head>
    <body>
        <h1>Kayzerin Lejyonu</h1>
        <hr>
        <img src="Görseller/legion.jpg" alt="Lejyon" title="Lejyonerler" width="600">
        <p></p>Lejyon kültürünü istila, kölelik, savaşçılık ve kabile dominasyonu üzerine kurmuş olan karakteristik olarak da "zafere giden yolda her şey mübahtır" sözünü özümsemiş olan bir fraksiyondur. Liderleri ve kurucularına "Kayzer" olarak hitap ederler. Ekipman olarak elimine ettikleri düşmanlarından yağmaladıkları zırhları ve silahları kullanırlar. Lejyon içerisindeki bütün erkekler ve kadınlar savaşçı olmak zorundadır ve Lejyon kültüründe en büyük suç savaştan kaçmaktır. Zalimlikleri ve savaşarak fethettikleri bölgelerdeki insanları köleleştirmeleri ile bütün Mojave sakinleri tarafından isimleri korku ile anılsa da kendilerine biat etmiş olan insanların ve de ticaret yollarının güvenliğini sağlamadaki başarıları onların özellikle tüccarlar tarafından tahammül edilmesine, hatta takdir edilmesine bile neden olmaktadır. 
        <h2>Kayzer</h2>
        <img src="Görseller/kayzer.jpg" alt="Kayzer" title="Kayzer, Edward Sallow" width="500">
        <p>Doğum adı Edward Sallow olan Kayzer aslında hayatının başlarında şu anki halinden oldukça farklı bir insandı. Kıyamet Takipçileri'nin bir müridi olarak hayatını eski dünyadan kalma bilgileri toplamaya ve zor durumdaki insanlara yardım etmeye adamıştı. Her şey Büyük Kanyon'da çıktığı bir görev sonucu yerel bir kabileye esir düşmesiyle değişti. Her zaman oldukça entelektüel ve zeki bir adam olarak tanınan Edward kabilenin düşmanlarını yenmesinde onlara büyük bir yardımcı olunca yerliler tarafından kabilenin şefi ilan edildi. Ardından da sonunda "Kayzer" olarak taçlandırılacağı Büyük Kanyon'un 87 kabilesinini fethedeceği seferine başladı. Kendisini "Yeni Kaliforniya Cumhuriyeti'nın anti-tezi" ve "tarihi bir zorunluluk" olarak tanımlayan Kayzer'in en büyük hedefi ise Mojave'deki en büyük insan yerleşkesi olan Yeni Vegas'ı fethederek ulusuna "Gerçek Roma"yı bahşetmektir. </p>
        <a href="index.html"> Anasayfaya git...</a>
    
</body></html>