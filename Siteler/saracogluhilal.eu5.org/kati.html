<html>
<head><meta charset="utf-8"></meta>
<title>Kat'ı Sanatı</title>
</head>
<body>


<table border="0" cellspacing="0" cellpadding="0">
<tr>
<td rowspan="2" width="450" height="1000"><img src="anaresim.jpg" width="450" height="1100"  align="left" /></td>
<td colspan="5" height="50" width="1200" align="center"><hr width="550" color="000000" align="center"><b><big><big><big>KAT'I SANATI</big></big></big></b><hr width="550" color="000000" align="center"></td>
</tr>


<tr>
<td valign="top"></br>
<p>
<img src="resim2.jpg" width="280" border="3" align="right" /><font size="4"><p align="center">
</br>Kat veya katı’ kelimesi Arapça 'kesmek' demektir. Bu kelimeden türeyen Katı’ sanatı ise bir kâğıt veya deri üzerindeki yazıyı, motifi veya şekli makas veya kretuar yardımıyla oyup çıkartarak bir başka kağıt ya da deriye yapıştırmak suretiyle gerçekleştirilen bir süsleme sanatıdır. 
<p align="center">Bu şekilde yapılmış esere <b>'kaatıa'</b> veya <b>'mukatta'</b> sanatkarına <b>'kaatı', 'kattaa'</b> veya <b>‘efşanbür’</b> denir. Kâğıdı kesip oyarak meydana getirilen yazılara ise <b>'mukatta yazı'</b> denir.
Eski devirlerde <b>“katı, katıa, kaatı, katığ”</b> olarak ifade edilen kâğıt oymacılığının en doğru yazılış şekli katı’dır.
<p align="center">Kat’ ı sanatı ince bir işçilik ve her anında ciddi bir sabır gerektirdiği için meşakkatli bir sanattır.
Bu yüzden bir çok kişi sabretmeyi öğrenmek için bu sanatla meşgul olmuşlardır.
</p>

</br></br>

<hr  color="000000"  width="300" align="center">
<p align="center"><b>Tarihi</b></p>
<hr color="000000"  width="300" align="center">
<p align="center">
Sanat tarihçileri katı' sanatının Orta Asya'da bir halk sanatı olarak doğduğunu ileri sürmektedir. İlk katı’ örnekleri oyma deri kitap kaplarında görülür. İslam dünyasına bu kanalla geçmiş ilk kâğıt oyma örneklerine 15. yy'da Timurlar ve Akoyunlular döneminde rastlanır. 
<p align="center">Osmanlılarda kağıt oymacılığının en parlak dönemini yaşadığı Kanuni Sultan Süleyman dönemindeki sanatkarlardan en önemlilerinden biri olan Benli Ali Çelebi'ye ait nesta'lik erkek oyma gazel ve rubailerin yer aldığı bir mecmua ile sülüs ve nesta'lik oyma hatla yazılmış bir 40 Hadis Kitabı Topkapı Sarayı Kütüphanesi'ndedir.
16. yy'ın ikinci yarısından itibaren Bursalı Fahri olarak tanınan ünlü katı’ ustası II. Selim, III. Murat ve I. Ahmet dönemlerinde eserler vermiştir. 
<p align="center">16. yüzyıl sonlarıyla 17. yüzyıl başlarında Avrupa'da büyük bir ilgi görmeye başlayan katı’ örnekleri, Oryantalizm akımı ile Doğuya sürüklenen batılı gezginlerin ilgisi sonucu tekniğinin de Avrupa'ya taşınması ile dünyaya mal olmuş bir sanat dalıdır. Cilt, hat ebru gibi klasikleşmiş Türk sanatlarının gerilemesine paralel olarak Katı' sanatı da gerilemiş yok olmaya yüz tutmuştur. 19. yüzyılda bu sahada hiçbir ciddi eserin ortaya konulamaması bu sanat dalının sonunu getirmiştir.


<hr  color="000000"  width="300" align="center">
<p align="center"><b>Yapılışı Ve Malzemeler</b></p>
<hr color="000000"  width="300" align="center">
<p align="center">
Katı’ Sanatında kullanılan malzemeler, kesim matı (tahtası) kretuvar, makas, cımbız, ebru kağıtları, boyanan kağıtlar, bitkilerle boyanan kağıtlar, aydınger eskizi, kalem cetvel vb.’dir.
</br>Desen eskiz kağıdına çizildikten sonra, eskiz kağıdı ters çevrilip kesilecek kağıt üzerine tırnaklama yöntemi ile geçirilmekte, geçirilen desen formuna uygun kesim teknikleri ile kesilmektedir. Kesilirken esneyen kağıdın düzleşmesi için kesilen örnekler kitap arasında beklemeye alınmaktadır. 
<p align="center">Bu teknik, yalın kat oyma tekniğidir. Katı’ Sanatındaki oyma teknikleri ise, yalın kat oyma, simetrik oyma, erkek, dişi oymalar, katlı oymalar’dır.
Simetrik oyma, desenin ½ ‘sinin kağıda çizilmesi, kesilecek kağıdın ikiye katlanarak, katlama noktasına desenin ortası konması vebu teknikle oyulması ile oluşmaktadır.
Erkek – dişi oymalarda desen, hiçbir görmeden oyulmaktadır. Kalan kısım dişi oyma, çıkan kısım ise erkek oyma diye adlandırılmaktadır.
Katlı oymalar ayrı veya aynı renk kağıtlar üst üste gelecek şekilde muhallebi kullanılarak yapıştırılmaktadır. Muhallebi, buğday nişastası, çok az şap ve su ile pişirilerek hazırlanmaktadır.




</p>
</td>
</tr>


<div style="text-align:right;position:fixed;bottom:3px;right:3px;width:100%;z-index:999999;cursor:pointer;line-height:0;display:block;"><a target="_blank" href="https://www.freewebhostingarea.com" title="Free Web Hosting with PHP5 or PHP7"><img alt="Free Web Hosting" src="https://www.freewebhostingarea.com/images/poweredby.png" style="border-width: 0px;width: 180px; height: 45px; float: right;"></a></div>
</body>
</html>