<html>
<head><meta charset="utf-8"></meta>
<title>Minyatür Sanatı</title>
</head>
<body>

<table border="0" cellspacing="0" cellpadding="0">
<tr>
<td rowspan="2" width="400" height="909" background="resim22.jpg" align="left"></td>
<td colspan="5" height="50" width="1500" align="center"><hr width="550" color="000000" align="center"><b><big><big><big>MİNYATÜR SANATI</big></big></big></b><hr width="550" color="000000" align="center"></td>
</tr>

<tr>
<td colspan="5" valign="top"><p><br/>	
<p>
<img src="minyatur.jpg" width="300" border="3" align="right" /><font size="4">
&nbsp;&nbsp;&nbsp;Minyatür kelimesi Latincede <b>“minium”</b> denen kızıl-turuncu boya anlamına gelen <b>“miniare”</b> “Kırmızı ile boyamak, &nbsp;süsleme yapmak” kelimesinde türetilmiş olup daha sonra Fransızcaya “miniature” biçiminde geçtiği düşünülmektedir.
<br/> &nbsp;Türk dünyasına ve Osmanlıya baktığımızda ise eskiden beri minyatüre <b>“tasvir”</b> veya <b>“nakış”</b>, nakış yapana ise; <b>“nakkaş,müşavir, tasvir sanatçısı veya şebihnüvis” </b>adlarının tercih edildiğini görmekteyiz. 

<br/><br/>

Minyatür; öykü, olay ya da bilgilerin resim diliyle eksiksiz ve ayrıntılı bir şekilde tasvir edilerek aktarılma sanatıdır. 
<br/>Bu sebeple minyatür sanatında perspektif kullanılmaz. Uzaklık ve boy, renk veya gölgelerle belirtilmez; Kitabın sayfa oranına göre, geometrideki “altın dikdörtgen” içinde kendine özgü teknikle resimlenirken; boy, kişinin önemine göre artar veya azalır.
<br/>Bunu ise kâğıt üzerinde ön planda olanların alt tarafa, geridekilerin ise üst tarafa yerleştirilmesi ile gerçekleştirilir. Hiçbir figür kendini kapatmayacak şekilde düzenlenir ve olay mesafe farkı gözetmeksizin en ince ayrıntısına kadar işlenir.

<br/><br/>

Türk minyatürlerinin kendine özgü bir özelliği, renklerin çoğu kez soyutlama aracı olarak düz, parlak ve gölgelerden arındırılmış olarak kullanılmasıdır. 
<br/>Diğer bir özelliği ise, sayfa kenarlarında İran minyatürlerindeki gibi ağır bir tezhibe yer verilmemesidir. Minyatür sanatında genel olarak tarihî, edebi ve ilmî konular işlenirken; Türkler, çoğunlukla tarihi yansıtmayı tercih etmişlerdir. 
<br/>Osmanlı İmparatorluğu’nun savaşlarını, seferlerini ve şenliklerini anlatan resimli yazmalar, diğer İslam ülkelerindeki örneklerinden ayrı olarak gerçekçi bir üslupla ele alınmışlardır. 

<img src="resim4.jpg" width="300" border="3" align="right" />

<p></p>Türk minyatürlerinin bu özelliği, bizlere yapıldığı dönemin örf ve âdetlerini, gelenek ve göreneklerini, giyim kuşamını olduğu kadar Osmanlı Türk tarihini de takip edebilme imkânı sunarken; bu eserlerin her birine de tarihi birer belge niteliği kazandırmıştır. 
<br/>Görsel sanat zenginliği açısından da İslam kitap sanatında ayrıcalıklı bir yere sahip olan Osmanlı minyatürleri, tarih, sosyoloji, kültür tarihi ve diğer alanlarda yapılan birçok araştırmada yararlanılan görsel belgeleri oluşturmalarının yanı sıra Cumhuriyet sonrası Türk resmine de esin kaynağı olmakla ayrıca değer kazanmaktadır.

<p><p/>

Minyatür sanatının uygulama şekli yüzyıllar boyunca her toplumda değişiklikler gösterdi. Boyalar genellikle topraktan üretilmekte; renkleri üst üste kullanmak için boyalar su ile inceltilmekte; parlaklıklarını artırmak için ise içlerine yumurta sarısı katılmaktaydı. Kullanılan malzemeler genellikle kuş teleklerinden elde edilen ve “kalem” denilen fırçalar ile organik boyalardır. 
<p>Günümüzde endüstriyel boya maddeleri ve malzemeleri de kullanılmaktadır. 
18.yy.’a gelindiğinde ise yumurta sarısının yerini tutkal aldı. Osmanlı Devleti'nde özellikle padişahlara sunulan albümlerde boyanın yanı sıra altın ve gümüş kullanıldı. 19. Yüzyıldan itibaren bu sanatın uygulandığı yerler çeşitlenmeye ve minyatürler duvarlara, tuvallere, ahşap, çini ve deri gibi materyaller üzerine daha yaygın bir şekilde uygulanmaya başlanmıştır.  
<p>Nakkaş, pamuktan yapılmış bir tabaka has kâğıt alarak bunu bir mermer üzerine yayar ve genellikle fildişinden yapılan bir cisimle bu kağıdı düzleştirerek parlatır. Daha sonra yapacağı şekillerin boyutlarını belirleyip kâğıt üzerine bunların taslağını çıkarır. Çini mürekkebi ile şekillerin kenar çizgilerinin üzerinden geçilir ve figürler canlılığını uzun süre koruyan kökboya ile renklendirilir.
Baskı makinesinin bulunuşundan sonra Avrupa'da minyatür daha çok madalyonların üzerine portre yapmak için kullanıldı. Daha sonra minyatür sanatına karşı ilgi azalmakla birlikte dar bir sanatçı çevresinde geleneksel bir sanat olarak sürdürüldü.



</font>
</p>





</tr>


</table>

<div style="text-align:right;position:fixed;bottom:3px;right:3px;width:100%;z-index:999999;cursor:pointer;line-height:0;display:block;"><a target="_blank" href="https://www.freewebhostingarea.com" title="Free Web Hosting with PHP5 or PHP7"><img alt="Free Web Hosting" src="https://www.freewebhostingarea.com/images/poweredby.png" style="border-width: 0px;width: 180px; height: 45px; float: right;"></a></div>
</body>
</html>