<html>
<head><meta charset="utf-8">
<title>Doğru Kitap Nasıl Seçilir?</title>
<head>
<body>
<a name="ust"></a>
<font size="5" face="Mv Boli">
DOĞRU KİTABI NASIL SEÇERİZ?<br>
<img src="secim.gif" hspace="300"><br>

Hazır okuma listesinden bahsetmişken yazının başındaki "Doğru kitap nasıl seçilir?" sorusuna gelelim. Doğru kitap seçimi ilk seviyedekiler için zor bir noktadır. Ha ben orta seviyedekilerin de bazen bu noktada tıkandığını düşünmüyor değilim.
Bu yüzden bu soruyu burada cevaplamak daha doğru olacaktır. Diyelim ki felsefe alanına merak saldınız o alanla ilgili kitap okumak istiyorsunuz.
İlk yapabileceğiniz şey kendinize bir filozof belirleyip onun bir kitabını okumak olabilir. Muhtemelen kitabı bitirirsiniz ve hatta kitaptan çok şey öğrenirsiniz ama boşluklar da çok olacaktır. Başka bir filozofa geçeceksiniz onda da benzer 
bir durum yaşanacak. Bunun başlıca sebebi tam anlamıyla okuduğunuz alanın ne olduğunu tam olarak bilmemek. Örneğin felsefenin tam olarak ne anlama geldiğini bilmeden, felsefeyi genel anlamda size bir girizgah yapan bir kitap okumadan 
kısacası bir zemin oluşturmadan spesifik bir kitap seçmemelisiniz. Önce okumak istediğiniz alanı size geniş kapsamda anlatan bir kitapla başlayın. <br><br>

     Gitgide bu okuma sürecini geliştiriyoruz;zor dili olan bir kitap seçmek de bunun önemli bir noktası. Metni zor olan bir kitap seçmeden hep aynı seviyede kalırsak gelişmemiz pek mükün değil tabii. Yine belirtmeliyim ki
bunun dozunu iyi ayarlamalıyız. Kendimize bir şeyler ekleyerek,okuduklarımızla yetinmeyerek,merak duygumuzu canlı tutarak buna erişebiliriz. Aksi takdirde sizi zorlamayan,basit eserler okursanız ne olur?
Gelişemezsiniz. Okuduklarınızdan daha öteye gidemezsiniz. O yüzden buna da dikkat etmek gerekir.<br><br><img src="zor.gif" width="500" hspace="300"><br><br>
 Bir laf vardır "Hayat kısa,daha okuyacak çok kitap var." diye. Evet öyle gerçekten. Bu yüzden okuyacağınız kitapların iyi olduğundan emin olun. 
Aynı zamanda Mark Twain'in sözünü hatırlayın:‘’İyi kitaplar okumayan kimsenin okumuş olmasıyla, cahil kalması arasında hiçbir fark yoktur.’’
Yani okuma sürenizi,hevesinizi iyi kitaplara ayırmaya özen gösterin. <br>
<strong>İyi kitaplara örnek ne olabilir?</strong><br>
Benim cevabım kesinlikle klasiklerdir. Çünkü bugünü yakalamışlardır. Yıllar geçse de varlıklarını hala sürdürürler. Klasik okumanın benim okuma alışkanlığımı edinmemde büyük bir etkisi oldu. Eminim ki size de olacaktır.<br>
 Diğer bir etken spoiler. Kitap seçerken eğer neler olduğunu öğrendiyseniz dert etmeyin çünkü önemli olan yazarların bunu nasıl,hangi dille anlattığıdır. Sizin için ilgi çekici kısım bu olmalıdır. Hatta bazen, bir kitapta neler olduğunu bilmek
size o kitapla ilgili fikirler de verir;okuyup okumak istemediğinize karar verirsiniz. Okuyacağınız kitapların araştırmasını mutlaka yapın ve hatta hakkında birkaç yazı da okuyabilirsiniz. Bu kitabı okuduktan sonra da yorumlamanıza da fayda sağlar.<br>
Okuma listesi yapmanın güzelliğinden bahsetmiştim. Hepimiz internette belli kitap önerileri videoları, blogları görmüşüzdür.(Sayfamda ben de benzer bi öneri listesi hazırlayacağım.) Bunlar gerçekten faydalı ama o listelerdeki tüm kitapları okumaya çalışmak iyi olmayabilir.
 Bu listeleri güzelce tarayın ve ilginizi çekenleri,size faydalı olabilecekleri seçin. O kitaplarla bir liste oluşturun fakat içine kendi keşiflerinizi,merak duyduğunuz kitapları da ekleyin. İşte o zaman o liste sizin okuma listeniz olur.<br><br>







<a href="#ust">Başa Dön</a>









</font>

<div style="text-align:right;position:fixed;bottom:3px;right:3px;width:100%;z-index:999999;cursor:pointer;line-height:0;display:block;"><a target="_blank" href="https://www.freewebhostingarea.com" title="Free Web Hosting with PHP5 or PHP7"><img alt="Free Web Hosting" src="https://www.freewebhostingarea.com/images/poweredby.png" style="border-width: 0px;width: 180px; height: 45px; float: right;"></a></div>
</body>
</html>