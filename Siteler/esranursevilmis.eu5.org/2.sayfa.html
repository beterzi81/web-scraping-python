<html>
<head><meta charset="utf-8">
<title>Kitap Okumaya Başlamak</title>
<head>
<body>

<a name="ust"></a>

  <font size="5" face="Mv Boli" color="#8959BE"><strong>OKUMA 101 </strong></font><br><br><br>
 
<font size="5" face="Mv Boli">
                  Sürekli az kitap okuyan bir toplum olduğumuzdan dem vururuz hatta bununla ilgili falanca yapılan araştırmaya göre "Dünyada en çok kitap okuyan ülkelerde Türkiye ilk 20'ye giremedi" tarzı haberler
mutlaka görmüşüzdür.Okumanın faydalı bir iş olduğunu biliriz ama okumayla aramız bir türlü iyi olmaz. "Kitap okumak iyidir,kitap okumalısın." gibi ifadelerle bu sorunu çözemeyeceğimiz aşikar. Peki çözüme 
nasıl ulaşabiliriz?<br>
Diyelim ki,okumaya yeni başladınız.Bütün kitapları okuyamayacağınızı ve her kitabın size uygun olmadığını bilmeniz gerekir.<br><img src="butunkitaplar.gif" width="600" hspace="300"><br><br>

Okumak, seviye seviye geliştireceğiniz bir süreçtir. ilk önerimi söyleyecek olursam popüler kitaplardan başlamalısınız.
Çünkü popüler kitapların okuyanı çoktur. Kitabı bitirdikten sonra kitap hakkında birileriyle konuşup,fikir alışverişi yapmanın güzelliğini tadabilirsiniz.
Tabii doğru bir kitap seçmeniz de gerekir. Doğru kitap seçimiyle ile ilgili kısma ana sayfadan ulaşabilirsiniz :)<br>

 Pekala,kitabınızı seçtiniz  sıra onu tedarik etmekte.Kütüphanelerden yararlanabilirsiniz veya bir arkadaşınızdan ödünç alabilirsiniz. Bunlarla birlikte kitabı satın da alabilirsiniz.Tercih size kalmış.<br>
Daha yolun başındasınız o yüzden sayılara çok takılmayın. Örneğin, "Baksana,şu ne kadar çok kitap okumuş","Bugün çok fazla sayıda sayfa okumalıyım herkes öyle yapıyor." tarzı 
sizi boş yere sıkıştıracak,mutsuz edecek şeyler. Önemli olan kitapla kurduğunuz bağdır. Bu bağın kaç sayfada kurulduğunun bir önemi yok:) <br>
Bununla beraber okuma alışkanlığı kazanmak zor bir süreçtir.
Sonuçta yeni bi döneme girdiniz ve fedakarlıklar yapmanız gerekir. Gözünüz korkmasın fedakarlıkta bulunacağınız şey yaşamınızda çok şeyi değiştirecek.<br><br>

Bir başka tavsiyem ise: kitabı okurken notlar almak. Bol bol not alın fakat kitabın akışını bozacak kadar aşırıya gitmemelisiniz. Kitaptan not almak çok değerli bir şeydir bunu da unutmayın.
Kitapla olan etkileşiminizi artırmaya, daha fazla düşünce üretebilmenize yardımcı olacaktır.

Kitap okumanın tek bir dili yoktur! Normal basım bir kitaptan ziyade sesli kitaplardan faydalanabilirsiniz ek olarak e-readerlar da size uygun olabilir. <br><img src="sesli-kitap.jpg" width="500" hspace="100"><img src="e-book-reader.jpg" width="500"><br><br><br>
Bu seçeneklerin birbirine göre avantajları veya dezavantajları olabilir mi?
Tabii ki. Ama bunların hiçbiri okumaya bir bahane değildir.Okumanın onlarca yol vardır! Önemli olan siz hangisini yaşamınıza kolayca adapte edebiliyorsunuz ve yaptığınız seçim hayatınızda varlığını devam ettirebiliyor? Bunun cevabını
siz verebilirsiniz.<br><br><br>

Bir kitabı okuduktan sonra yapılacak güzel bir şey ise başka sanat dallarıyla olan ilgisini araştırmak. Şahsen ben bir kitap okuduğumda o kitaptan esinlenilmiş bir film,belgesel veya başka bir 
sanat dalının yapmış olduğu bir yapıt var mı merak etmeden duramam. Böyle eserlerden yararlandığınızda hem okuduğunuz kitaptan aldığınız verim artmış olur hem de o sanat eseriyle ilgilenmiş 
olacaksınız. Bunun size kattığı şeyi bir düşünsenize! 
Örneğin eğer Victor Hugo'nun Notre Dame'in Kamburu romanını okursanız Notre Dame de Paris adlı bir müzikali olduğunu keşfedebilirsiniz ve operaya ilgi duyup sevebilirsiniz.(tıpkı benim gibi.)
Notre Dame de Paris, ilki 18 Eylül 1998'de, Paris'te bulunan Paris Kongre Sarayı'nda oynanmış bir müzikal. Sözlerini Luc Plamondon yazmış, bestelerini Richard Cocciante yapmıştır. Opera sevenlerin Esmeralda'yı bileceğini düşünüyorum.<br><img src="notredame.jpg" width="600" hspace="300"><br><br>

Artık orta seviye yani düzenli bir okur olduğunuzda edebiyat dünyasına yabancılığınız kaybolacak. Mesela "Hangi yazarlar var?","Hangi yazarlar daha popüler ?" ,"Hangisi daha iyi?" tarzı kıstasları
öğrenmiş olacaksınız. Ve bununla beraber "Ben bu yazarı okuyamam dili beni çok zorlar." endişesi bir nebze kaybolacaktır çünkü belli bir seviyeden sonra sizi zorlayan yazarlar okumak sizin bir 
tercihiniz olacak. Yazının başında da belirttiğim gibi okumak bir süreçtir ve fedakarlık gerektirir. Tabii ki zor bir dili olan kitap seçin ama abartmayın:) Dediğim gibi seviye seviye.
Toparlarsak bu seviyede artık ne yapmak istediğinizi bilirsiniz belki bi yazarın tüm kitaplarını  ya da bir konuyla ilgili tüm kitapları okumak isteyebilirsiniz ve bu da sizin artık bir okuma zevkinizin oluştuğunu 
gösterir.<br><br><img src="gif.gif" width="600" hspace="300"><br>

Düzenli bir okuyucu olduğunuzda dikkat edeceğiniz başka şeyler de ortaya çıkacaktır. Öncelikle okuma verimini artırmaya çalışacaksınız. Okuma sürenizi kısaltmaya,hızlı okuma teknikleri edinmeye
çaba göstereceksiniz. Ya da tam tersi okumaya ayırdığınız zamanı artırmaya çalışacaksınız. İşte bu noktada eğer gününüzün içinde kitap okumaya yer ayırmaya plan yapıyorsanız bu sizin kişisel anlamda bir gelişim
kat ettiğinizi gösterir.<br><br><img src="kitaplar.gif" width="600" hspace="300"><br>


Ben bu yazıyı yazıyorum fakat ben de orta seviye bir okuyucu olduğumu düşünüyorum. Kendimden örnek verirsem eğer kitap okumak için plan yapıyorsanız, az önce bahsettiğim gibi zaman yönetmek veya sevdiğiniz yazarları,türleri
zihinsel bir koleksiyonda toplamak ve bunlarla beraber okuma listeleri yapmak da bu seviyedeki okurlara özgüdür.
Okuma listesi hazırlamak bence önemli bir noktadır. Yapacağınız liste öyle bir liste olmalıdır ki yaşamınıza keyif vermeli, sizi sıkmamalı kitap okumaktan soğutmamalıdır.  Yani listeyi yaparken eğlenin ama aynı zamanda iyi düşünün:)
 

Peki bunca süreçte hiç mi sıkılmayacağız kitap okumaktan?Hevesimiz hiç kaçmayacak mı? Elbette bunlar yaşanacak. Bu gibi durumlar çok bireyseldir ve sizin hayatınızdaki etkenlere bağlıdır. Ya da okuma alışkanlığınızdaki hatalardan da kaynaklanıyor olabilir. 
Bunların hepsi okumayla aranıza birazcık mesafe koyabilir. Peki okumaktan uzaklaşırsak ne olur? Öncelikle bu ne kadar süre bir ara verdiğinize bağlı.  O arayı çok uzun tutmamaya bakın çünkü alışkanlığınızı kaybetmek istemezsiniz. 
Yukarda  bahsettiğim hatalar veya hayatımızdaki sorunları çözmeye odaklanmaya çalışmalıyız. Diğer bir sebep ise vakit bulamamak.Hepimizin gün içinde bir sürü işi olabilir.Ama aynı zamanda da okul, iş derken zamanımızın büyük bir kısmı yollarda geçiyor. 
Toplu taşıma araçlarında ya da kalabalık ortamlarda yeni bir kitaba başlayamayabilirsiniz ama birkaç sayfa okuduğunuz, konusuna az çok hakim olduğunuz bir kitaba odaklanabilirsiniz. <br><img src="before.gif" width="600" hspace="300"><br>

Kısacası bu süreci atlatmamız mümkün yeter ki siz çaba sarf edin. Dediğim gibi okumak kolay bir iş değildir!<br><br>

İleri bir seviye okur olmak bana göre çok tecrübe kazanmış ve artık edebiyat dünyasına daha çok hakim olunmuş bir insan profili çiziyor. Bu seviyede bir okur olunca benim de yapmak istediğim ve bence çok önemli bir iş olan 
okuduğumuz kitapları -özellikle ilk seviyede okuduklarımızı- yeniden okumak. Çünkü aradan çooook vakit geçmiş olacak ve biz eserleri unutmuş olacağız. Keza durum benim için şimdiden böyle. Bu işin en değerli kısmı ise büyümüş, tecrübe kazanmış o halimizle
o kitapları yeniden okumak farklı bir tat verecektir:) O eseri okuduğumuzda belki de bambaşka yorumlayacağız. Bunu geçmişte çok da beğenmediğiniz bir kitap üzerinde ya da tam tersi en favori kitabınızı okumayı denemekte fayda var.
Yine kendimden örnek verirsem ileri bir okur olduğumda -ki bunu şuanda da düşünüyorum- çizgi roman okuma önyargımı kırmak istiyorum. Sizin de eğer okumaya çekindiğiniz bir tür var ise bu yolu deneme şansınız var. Olur da o türü beğenmezseniz 
dert etmeyin tabii. Zevkler ve renkler söz konusu. Herkes her türü okuyup beğenmek zorunda değildir. Her insanın kendi okuma karakeri ve beğenisi  vardır. Bu çok normal.<br><br>

Bir sonuca bağlayacak olursam; okuma süreci çok önemlidir. Çünkü bizzat hayatımızı,zamanımızı etkiliyor. Bu yazıyla okumanın hayatımızda diğer her olgu gibi ciddiye alınması gerektiğini düşünüyorum. Bununla birlikte toplumumuzda ilerleme kaydetsek bile bu farkındalığı
her gün bıkmadan ve özveriyle yaymalıyız. Sonucunda da o haberi okurken ülkemizi ilk 10'da görürsek sevinebilelim diye.












<a href="#ust">Başa Dön</a>


</font>

 
</body>
</html>