<html>
<head>
<meta http-equiv="Content-Type" content="text/html; charset=utf-8" />
<title>Van Gogh'un Hayatı</title>
</head> 
<body>
<table border="1">
<tr>
<td height="100" width="1500" align="left" ><font size="7"> &nbsp VAN GOGH' UN HAYATI</font></td>
</tr>
<tr>
<td height="600"><p>&nbsp Vincent Willem Van Gogh, 30 Mart 1853'te Hollanda'nın Groot Zundert kasabasında doğdu. Theodorus Van Gogh ile Anna Cornelia Carbentus'un 6 çocuğundan 2.'sidir. Kendinden 1 sene önce ölü doğan abisinin ismini almıştı. Bu nedenle hayatı boyunca kendisini bir yere ait hissedemeyip, başka birinin yerini dolduruyormuş duygusuna kapılmıştı. Bölge papazı olan babası Theodorus ve annesi Anna otoriter kişilerdi. Okuma çağına geldiğinde ilkokulu köy okuluna, ortaokulda ise Zevenbergen'deki yatılı okula gönderildi. Burada kendisini çok yalnız ve mutsuz hisseden Van Gogh eve dönmek istedi fakat ailesi izin vermedi. 15 yaşına geldiğinde ise okulunu yarım bırakıp eve döndü. Çocukluğunda bazı resim çalışmaları olsa da bunlar kayda değer çalışmalar değildi.</p><br/><hr width="800"><p>&nbsp 16 yaşına geldiğinde amcası Cent aracılığıyla Paris merkezli Goupil şirketinin Lahey'deki şubesinde sanat simsarlığı yapmaya başladı. 20 yaşında Paris'deki şubeye gönderildi ve burada ilk çizimlerini yaptı. Ev sahibinin kızı olan Ursala Layer'e aşık oldu. Ursala'nın karşılık vermemesi üzerine  bunalıma girdi ve içine kapandı. Bu bunalımını dini konularla ilgilenerek atlatmaya çalıştı fakat dini konuların üzerine haddinden fazla düştüğü için işten çıkarıldı. Bu durum üzerine 1876 yılında yeni bir başlangıç yapmak için Londra'ya gitti. Küçük bir kasabada gönüllü öğretmenlik yapmaya başladı. Biraz zaman sonra dine karşı olan ilgisi üzerine din adamı olmaya karar verdi.  Tanınmış bir din bilgini olan amcasının yanına Amsterdam'a gitti. Burada teoloji sınavlarına hazırlanmaya başladı. Tüm çabalarına rağmen başarılı olamadı. Amcasının evinden ayrılıp 1879'da Belçika'ya gidip misyoner olarak çalışmaya başladı. Yoksulluk içinde yaşıyor, hastaları ziyaret edip İncil'den bölümler okuyordu. Yine bir hayal kırıklığıyla karşılaştı ve rahiplik mesleğine uygun olmadığı gerekçesiyle işine son verildi.</p><br/><hr width="800"><p> &nbsp 1880 yılında Cuesmes'e geri dönen Van Gogh sürekli mektuplaştığı kardeşi Theo'nun da etkisiyle resimle gerçekten ilgilenmeye başladı. Ressam olan juzeni Anton Mauve'nin de destekleriyle anatomi ve perspektif dersleri almaya başladı. 1881 yılında ailesinin yanına Etten'e döndü. Kuzeni Kee Vos-Stricker'e aşık olmuştu. Karşılıksız kalan bu aşkla derinden sarsılmıştı. Kee'den vazgeçmeme inadından ailesi ile uyuşmazlığı gün geçtikçe arttı ve bu nedenle Lahey'e taşındı. Ressam kuzeni Mauve ile aynı semtte oturuyor ondan resim teknikleri öğreniyordu. Birkaç ay sonla onunla da araları bozuldu. Hayatında önemli bir yeri olan Clasina Marina "Sien" Hoornik ile tanıştı. Sien'in 5 yaşında bir kızı vardı ve hamileydi. Birlikte yaşamaya başladılar ve Van Gogh yeni dpğan erkek çocuğunun da bakımını üstlendi. Bu duruma ailesi ve kardeşi Theo'nun karşı çıkmasıyla ayrıldılar. Yine bir ruhsal çöküntü üzerine 1883'de ailesinin yanına döndü. 2 yıl boyunca karanlık renklerin hakim olduğu; köylüler, dokumacılar ve manzara konuları üzerine 200 kadar resim yaptı. Bir sanat simsarı olan kardeşi Theo'nun desteğiyle "Patates Yiyenler" isimli ilk önemli eseri ve birkaç çalışması daha Lahey'de bir sanat galerisinde sergilendi. Aynı yıl babasının ölümüyle sarsıldı ve Anvers'e taşındı. Kardeşi Theo'nun yardımıyla küçük bir yer tuttu. Bu dönemde müzeler gezdi ve Japon ahşapbaskıları ile tanıştı. Kardeşinin yolladığı parayı malzemelere harcıyor ve iyi beslenemiyordu bu nedenle 1886'da Paris'e Theo'nun yanına gitti. Burada eğitim almaya başladı ve aldığı eğitimler sonucunda işçi, köylü konularından uzaklaştı. Empresyonizm akımı ile ilgilenmeye başladı. Paris'te geçirdiği 2 yılın ardından Arles'e taşındı. Sarı Ev'e yerleşti. Ekim 1888'de sanatına hayran olduğu ressam arkadaşı Paul Gauguin ile tanıştı ve birlikte yaşamaya başladılar. Resim anlamındaki uyuşmazlıkları sebebiyle sık sık tartışır oldular. Bir tartışmada  Van Gogh, Gauguin'in üzerine elinde ustura ile yürüdü ve ardından geçirdiği sinir krizi ile sol kulağının kulak memesini kesti. Ertesi sabah yatağında biliçsizce bulundu ve kan kaybından hastaneye kaldırıldı. Birkaç hafta sonra Sarı Ev'e döndü. Bir süre sonra da kendi isteğiyle akıl hastanesine yatmıştır. Çeşitli ruhsal rahatsızlıklardan dolayı çok fazla ilaç içiyordu ve bu ilaçların içinde de 'yüksük otu' vardı bunedenle sarı rengi yoğun görüyordu. Theo hastanede, biri yatak odası biri stüdyo olmak üzere iki oda tuttu. Böylece resim yapmaya devam ediyordu hatta en ünlü eserlerinden "Yıldızlı Gece" yi bu dönem yaptı. Sağlığı biraz düzeldikten sonra yaklaşık bir yılını geçirdiği hastaneden ayrıldı ve Paris yakınlarına taşındı. Burada tıp doktoru ve amatör ressam Gachet ile sıkı dostluklar kurdu ,80'i aşkın eser yaptı. Van Gogh'un mutlu dönemi pek de uzun sürmedi. Kardeşi Theo büyük sıkıntılar çekiyordu. Bu duruma çok üzülen Van Gogh kısa süreliğine kardeşini görmeye gitti. Ruhsal olarak iyice çöken Van Gogh'un Gachet'yle de arası bozulmuştu. Yetersiz beslenme ve aşırı alkol tüketimi ile bedensel sağlığından da oluyordu. Artık bir umudu kalmamıştı ve 27 Temmuz'da kendisini göğsünden vurdu ve odasına kapandı. Theo duyup gelse de iki gün sonra 29 Temmuz 1890'da hayatını kaybetti.<br/></p><a href ="index.html"> Ana sayafaya dön</a></td>
</tr>
</table>



<div style="text-align:right;position:fixed;bottom:3px;right:3px;width:100%;z-index:999999;cursor:pointer;line-height:0;display:block;"><a target="_blank" href="https://www.freewebhostingarea.com" title="Free Web Hosting with PHP5 or PHP7"><img alt="Free Web Hosting" src="https://www.freewebhostingarea.com/images/poweredby.png" style="border-width: 0px;width: 180px; height: 45px; float: right;"></a></div>
</body>
</html> 

 